Kaun bata sakta hai, yeh mulaqaat pehli hai yaan aakhri...
Naa jaane kitni baar mil chuka hoon tuzse aur kitni baar abhi milna baaki hai...

har daur mein hota hai koi kirdaar mere jaisa..
naa jaane kitne qisson mein zikar hai mera aur kitni kahaniyon mein Aabhi likhna baaki hai..

Sadiyon se chal raha hoon ekk kaffile ke saath saath..
naa jaane kin manzilon ki talaash hai aur kahaan abhi pahunchna baaki hai..

Suna hai sau raste jaate hai unki taraf 
mujhe toh ek bhi nahi mila, lagta hai nasamajh kadmon ka abhi bhatkna baaki hai..

na thama hai, na hi thamega yeh silsilaa..
na jaane kitni daafa toota hoon aur abhi kitna aur bikhrana baaki hai..

Haar toh chuka hoon ye mujhe bhi pata hai..
ye tuze bhi pata hai.. 
Bas abhi saanson ka rukhna aur rooh ka bicharna baaki hai...

Aaj bhi khawab ke khawab dekhta hu...
na jaane aise kyu karta hu..
kher ab bas jo hai, jaisa hai, thik hai tum khush ho na bas aur kya chaiye.. 

Kaun bata sakta hai, yeh mulaqaat pehli hai yaan aakhri...
Naa jaane kitni baar mil chuka hoon tuzse aur kitni baar abhi milna baaki hai...